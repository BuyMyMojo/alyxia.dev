---
id: 'stage-3'
title: 'Stage: Eindblog'
date: '2023-06-05T00:00:00'
---

<!--
- was de stage zoals je verwacht had?
- zijn jouw leerdoelen bereikt?
- heb je bijzondere situaties meegemaakt?
- zou je vast willen werken op deze stageplaats?
- is je idee over het beroep veranderd?
- wat heb jij dankzij deze bpv over jezelf geleerd en zou je
    - blijven moeten doen en waarom?
    - niet meer moeten doen en waarom?
    - vaker moeten doen en waarom?
-->

## Verwachtingen

Mijn verwachtingen waren in de eerste week als volgt opgesteld:

> Ik verwacht hier een fijne en leerzame stage te volbrengen. Er ligt al een
> project voor me klaar wat we gaan doornemen en waar ik de komende tijd aan
> mag werken.

Deze verwachtingen waren -- geen verrassing -- correct, en ik heb hier een
ontzettend fijne stage doorgebracht.

## Leerdoelen

Uiteraard. Ik had twee leerdoelen opgesteld:

- SCRUM: Het beter leren werken met projectborden
- Groepsverband: Het beter leren communiceren binnen een team

Ik heb sinds het eerste project hier met
[Jira](https://atlassian.com/software/jira) mogen werken, het ticket
management system van [Atlassian](https://atlassian.com). Opzich best een
oke programma (al gebruik ik liever [Linear](https://linear.app))

Ik heb hier een overzicht moeten bouwen van alle verschillende taken die
ik voor het project moest doen, in het albekende user-story formaat.

Daarnaast zit ik elke dag hier op kantoor, dus zit je continu tussen de
mensen, en moet je uiteindelijk ook op elkaar aan kunnen. Als ik iets niet
weet, maar wel weet dat een van mijn collega's er misschien meer van weet,
vraag ik het. Daarnaast ook het blijven vermelden van de stand van zaken,
wat streng ontbrak op school.

## Bijzondere situaties

Een paar! Een van de meest interessante was de Nomios situatie van
28-04-2023.

John moest die dag een update voor [Nomios](httos://nomios.com)
doorvoeren. Dit ging overwachts soepel. Een uur later, zegt Joost "ga eens
naar Nomios en scroll helemaal naar onder, is dat normaal?"

Dus, wij in redelijke verwarring naar de footer van de website toe, en
daar stond een verrassing te wachten. De hele footer stond dooreen. Lege
vlakken, navigatie items van _andere talen_ die ineens te zien waren op de
verkeerde websites (Craft heeft een systeem voor het configureren van
meerdere talen op dezelfde site, over verschillende domeinnamen), en dit
probleem was te zien op alle sites. Dat zijn er 12.

Wat John niet wist toen hij de update doorvoerde is dat hij lokaal de
omgeving voor de Luxemburgse website klaar had staan. Deze is meegegaan in
de update, wat natuurlijk totaal niet de bedoeling was. Blijkbaar heeft de
[navigatie plugin](https://plugins.craftcms.com/navigation) ergens in dit
proces de hik gekregen, en voor we het wisten stond alles dooreen.

John heeft hierna geprobeert om de database naar een vorige backup terug
te zetten, wat niet helemaal lukte. Uit stress kwam er uiteindelijk uit
dat hij de hele footer over alle 12 websites simpelweg had geleegd, en die
mochten we weer handmatig opbouwen. John had net drie sites klaar toen hij
moest vertrekken, dus toen mocht ik de rest zelf doen. Met de
inloggegevens in mijn linkerhand en de [Wayback
Machine](https://web.archive.org/web/20230000000000*/nomios.com) in mijn
rechter, was het met pijn en moeite te werk gaan.

Uiteindelijk is alles opgelost, [wat](https://nomios.de)
[natuurlijk](https://nomios.com) [te](https://nomios.nl)
[zien](https://nomios.fr) [is](https://nomios.pl).

## Vaste werkplaats

Ik zou hier zeker vast willen werken, en heb nota bene al een baan aangeboden
gekregen. Een paar weken geleden zat ik met mijn stagebegeleider aan tafel om
de verlengde stage te bespreken. Toen werd er gezegd:

> Dus, dan ben je hier dalijk klaar, heb je vakantie, kom je terug, gaan we nog
> een half jaar knallen, dan moet je je examens afronden, en hopelijk is de
> volgende keer dat je langs komt natuurlijk voor een solicitatiegesprek.

De sfeer is hier goed, ik kan me fijn tussen de mensen vinden, en het is hier
goed gezellig. Ik denk dat ze hier nog niet van me af zijn.

## Idee van beroep

Mijn idee over het beroep is niet veranderd. Het is eigenlijk precies hoe ik
het me inbeelde. In ieder geval, van de tak waar ik graag naartoe wil.

## Zelfontwikkeling

### Wat moet ik blijven doen?

In contact blijven met mijn team. Als ik ergens aan begin, melden. Als er zich
iets voordoet, melden. Als ik iets heb afgerond, melden. Zo weet iedereen waar
ze aan toe zijn, en ik zelf ook.

### Wat moet ik niet meer doen?

Dichtklappen als ik een keer iets niet weet. Het heeft zich een of twee keer
voorgedaan dat ik ergens aan begon, uiteindelijk niet meer wist welke kant ik
op moest, en dichtklapte. Meestal zit ik dan doelloos rond te klikken in waar
ik bezig was, of regelrecht naar mijn scherm te staren.

### Wat moet ik vaker doen?

Vragen stellen. Als ik ergens vastloop, gewoon vragen. En ik moet zeggen dat ik
dit al best goed doe. Het kan gewoon wat vaker dan wat ik nu doe. Maar ik denk
dat dit wel toeneemt als ik meer projecten mag doen.

<hr>

Alles bij alles, tot nu toe heb ik een geweldige stage volbracht, en ik kan
niet wachten op de tweede helft. Daarnaast is het ook een goed excuus geweest
om de blog meer te gebruiken. ;)

<!-- It was nice knowing you, bullshit metadata. -->
<hr>

Naam: Alyxia Sother

Datum: 2023-06-05

Leerbedrijf: Brik.Digital
