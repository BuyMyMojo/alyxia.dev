---
id: 'stage-1'
title: 'Stage: Start'
date: '2023-02-06T17:00:00'
---

<!-- TODO: Implement common regex replacements of markdown contents. e.g.
{{myAge}} -->

## Introductie

Hoi, ik ben Alyxia, en ik ben 17 jaar oud. Ik ben student bij de opleiding
software development bij Gilde Opleidingen.

## Waarom deze opleiding

De reden dat ik voor deze opleiding heb gekozen is omdat ik de afgelopen
6 jaar met programmeren bezig ben geweest, en dit dus de richting is die
ik op wil gaan. Ik heb in deze tijd te veel ervaring opgelopen, en wil dit
gebruiken op een manier waar ik er nog meer aan heb dan alleen eigen
projecten starten en ze uiteindelijk verbeteren, waar ik al heel veel tijd
in stop, bijna elke dag.

Daarnaast weet ik dat, als ik klaar ben met de opleiding, mij een leuk
vakgebied staat te wachten wat mij goed ligt.

## Verwachtingen

Ik verwacht hier een fijne en leerzame stage te volbrengen. Er ligt al een
project voor me klaar wat we gaan doornemen en waar ik de komende tijd aan
mag werken.

## Leerbedrijf

Het leerbedrijf, Brik, is een kleinschalig bedrijf dat zich specialiseert
in digitaal design. Voor klanten maken ze websites, richten ze digitale
omgevingen in, en zorgen ze ervoor dat de ambities van de klant ook
werkelijk gerealiseert kunnen worden.

## Praktijkopleider

Binnen het bedrijf hebben we niet echt een concept van "rollen". Mensen
doen in principe vanalles tegelijk. Van klantengesprekken en bezoeken tot
design tot implementatie van de werkelijke websites, iedereen doet alles.

Mijn praktijkopleider noemde zijn "taak" het volgende:

![functie praktijkopleider](/s/img/blog/stage-1/function.png)

## Waarom dit bedrijf

Ik kreeg na een kort telefoongesprek met Chris al meteen een meer huislijk
gevoel dan van de andere bedrijven waar ik contact mee heb gehad. Ik ben
bij het eerste telefoongesprek eigenlijk al meteen uitgenodigd voor een
gesprek op locatie om wat extra informatie te verkrijgen en om erachter te
komen of dit de juiste plek was voor mij.

Na aanvang op locatie heb ik me gemeld bij Chris en zijn we op kantoor
gaan zitten om wat te babbelen. Na afronding van ons gesprek waar ik wat
informatie op heb gedaan over hoe de zaken hier verlopen en wat ze precies
doen, heeft Chris me verwelkomt bij het bedrijf en ben ik met het
papierwerk begonnen voor de stage te regelen.

## Leerdoelen

### SCRUM

Een van mijn leerdoelen is het beter leren omgaan met SCRUM. Ik heb hier
op de opleiding bij elk project en bijbehorende periodes mee moeten
werken, maar dit ging niet altijd zo soepel als verwacht op basis van de
groep waar je in zat.

### Groepsverband

Een ander leerdoel is het zich begeven in en communiceren binnen
groepsverband. Het heeft gebleken door de projecten op school dat dit niet
een van mijn sterkste punten is. Soms vergeet ik belangrijke informatie
door te geven aan mijn groepsgenoten of een taak op het bord te schrijven
waar ik wel mee bezig ben.

<!-- Bullshit metadata I have to include, maybe look into autogeneration
once tags are implemented. -->
<hr>

Naam: Alyxia Sother

Datum: 2023-02-06

Leerbedrijf: Brik.Digital
